==========================================
==== Øving 2: Dynamikk med JS og CSS3 ====
==========================================

JavaScript og CSS3 er to standarder som er nært knyttet til HTML5.
I leksjonen og ved hjelp av webressurser skal du kunne løse
følgende oppgaver.

a) Bruk HTML og CSS3 til å lage et sjakkbrett som ser omtrent slik ut:
Tabellen har 8x8 ruter og hver av disse har høyden og bredde på 40 piksler.
Bruk CSS3 selectoren nth-child for å fargelegge sjakkbrettet i et rutemønster uten å bruke klasser.
Du kan velge din egen favorittfarge på rutemønsteret.
Når du har fått til dette kan du utvide ved å bruke
linear gradient i CSS3 til fargeleggingen.
Velg din egen favorittfarge på rutemønsteret. Tabellen har
en svart ramme som er 5 piksler bred og jeg har lagt inn en
fin skyggeeffekt bak tabellen. Finn informasjon om box
shadow med CSS3. Jeg har brukt 10 piksler til
skyggelegging og den grå fargekoden #888; på skyggen.
For å slippe å lage egne bilder for hver av brikkene kan du
bruke HTML-spesialtegn for brikkene. Husk å sentrere
teksten for at de skal havne midt i ruta. Til venstre finner
du en oversikt over HTML-koden for de ulike brikkene.
Plasser disse på brettet slik at brettet er satt opp til spill.


b) Bruk HTML og JavaScript til å lage en knapp som bytter om plasseringen til svarte og hvite
brikker (dvs. at jeg spiller med svarte brikker i stedet for hvite). Nedenfor ser du resultatet
etter at jeg har trykket på knappen «Bytt side». Hvis trykker på knappen igjen byttes brikkene
tilbake slik at jeg spiller med hvit igjen.


Noen tips kan være:
• La knappen (button) kalle en egendefinert JavaScript-funksjon.
• Gi tabellen en id, for eksempel «mytable» slik at du kan manipulere den med JavaScript.
• Finn ut hvordan du lager en referanse til en celle og bytter ut teksten.
• Bruk en boolesk verdi for å holde styr på om du spiller med svart eller hvit.

Oppgaven kan løses på mange måter!